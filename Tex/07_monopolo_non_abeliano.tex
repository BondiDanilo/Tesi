\chapter{Monopoli in teorie di gauge non abeliane}
%------------------------------------------------------------------------------%
%\input{intrononabelian}
%------------------------------------------------------------------------------%
\section{Monopolo di Wu-Yang non Abeliano}
Il monopolo magnetico in una teoria di gauge abeliana può essere definito tramite
un potenziale non definito globalmente sulla varietà base. Questo però presenta
vari problemi quando lo si vuole estendere a una teoria quantistica\footnote{
   Si veda \cite{nakahara}.
}.
La situazione può essere risolta se si considera l'elettrodinamica, teoria
di gauge $U(1)$ abeliana, come parte di una teoria unificata più ampia. La versione
più semplice è una teoria di gauge $SU(2)$ che ha come sottogruppo il gruppo
di gauge dell'elettrodinamica $U(1)$. Una teoria di questo tipo prende il nome
di \emph{modello di Yang-Mills}. \\

Si consideri il potenziale di Dirac \ref{eq:diracpotential}, qui denotato con
$\tilde{\vec A}$, e si definisca il corrispondente quadrivettore $\tilde{A}_\mu$
$$
   \tilde{\vec A} = -g(1 + \cos\theta) \nabla \varphi
   \quad \to \quad
   \tilde{A}_\mu = -g(1 + \cos\theta) \partial_\mu \varphi
$$
Si vuole costruire ora un potenziale generalizzato $A _\mu$, che trasformi attraverso
gli elementi di $SU(2)$.
$A_\mu$ deve essere una 1-forma locale, a valori in $\mathfrak{su(2)}$, quindi,
scelta una base per l'algebra data dalle matrici di Pauli\footnote{
   Si osservi che $SU(2)$ ha dimensione $3$, quindi si sceglie la rappresentazone
   fondamentale.
} $\sigma_a/2$, si costruisce il generico potenziale tramite una combinazione
degli elementi della base, $A_\mu := A_\mu^a \sigma_a/2$ con $a = 1,2,3$. \\
Affinchè il sottospazio $U(1)$ abbia come potenziale esattamente il potenziale
di Dirac, si scelgono i coefficienti $A_\mu^a$ come:

\begin{equation}\label{eq:wuyangpotential}
   \begin{aligned}
      A_\mu^1 &= 0, & A_\mu^2 &= 0, & A_\mu^3 &= \tilde{A}_\mu =
         -g(1 + \cos\theta) \partial_\mu \varphi \, ,
   \end{aligned}
\end{equation}
si ottiene che la trasformazione di gauge tramite $U \in SU(2)$ (come \ref{eq:matSU2})
è:

\begin{equation}\label{eq:nonabeliangauge}
A_\mu \quad \mapsto \quad A'_\mu = U A_\mu U^{-1} + \frac{i}{e} U \partial_i U^{-1}
\end{equation}

Si osserva che in questo caso non è possible commutare $U$ e $A _\mu$ in quanto
si tratta di una teoria di gauge non abeliana.

Si ricorda che $\partial_\mu \varphi$, dalla definizione, è singolare lungo l'asse $z$
$$
   \partial_\mu \varphi = \frac{1}{r \sin\theta} (0,-\sin\varphi,\cos\varphi,0)
$$

Sia $\alpha = 0$ in \ref{eq:matSU2} e si consideri la trasformazione di gauge con
matrice data dalla seguente matrice
\begin{equation}
   U = U(\theta,\varphi) = e^{i \sigma_3 \frac{\varphi}{2}} \, e^{i \sigma_2 \frac{\theta}{2}}
      \, e^{-i \sigma_3 \frac{\theta}{2}}
      = \begin{pmatrix}
         \cos \frac{\theta}{2} & -\sin \frac{\theta}{2} e^{-i \varphi} \\
         \sin \frac{\theta}{2} e^{i \varphi} & \cos \frac{\theta}{2}  \\
      \end{pmatrix}\footnote{
         l'angolo $\varphi$ varia da $4\pi$ in corrispondenza di $\theta = 0$
         a $0$ per $\theta = \varphi$. Per un gruppo $SU(N)$ $\varphi$ è periodico di $2\pi N$
      }
\end{equation}

Inserendo $U$ nella trasformazione di gauge si ottiene (per le componenti spaziali
$k = 1,2,3$):

\begin{equation}
   A'_k = A_k^a \frac{\sigma _a}{2} = \varepsilon_{kbc} \frac{x_b}{r^2}\frac{\sigma_c}{2}
\end{equation}
Questo potenziale è regolare ovunque tranne che nell'origine. Si è rimossa
la stringa di singolarità iniziale.
Il motivo è che la trasformazione di gauge stessa \ref{eq:nonabeliangauge} è singolare
e ha la stessa singolarità del potenziale $\tilde{A}_\mu$. Infatti si ha che

\begin{equation}
   \begin{aligned}
      (U \partial _i U^{-1})_1 & = 0 \, , &
      (U \partial _i U^{-1})_2 & = 0 \, , &
      (U \partial _i U^{-1})_3 & = -(1 + \cos\theta) \partial _i \varphi
   \end{aligned}
\end{equation}

L'esatta cancellazione delle singolarità è possibile solo se è soddisfatta la condizione
di quantizzazione della carica \ref{eq:diracquantumcharge}.\\

Se ora si inserisce l'espressione di $A _\mu$ nel tensore elettromagnetico non-Abeliano
definito da

\begin{equation}
   F_{\mu\nu} = \partial _\mu A_\nu - \partial _\nu A _\mu + i e [A_\mu,A_\nu]
              = \frac{1}{2} F_{\mu\nu}^a \sigma _a ,
\end{equation}

dove $F_{\mu\nu}^a = \partial _\mu A_\nu^a - \partial _\nu A_\mu^a$, si ottiene

\begin{equation}
   F^a_{ij} = \varepsilon_{ijb} \frac{x^a x^b}{e r^4} \sim \frac{1}{r^2}
\end{equation}

Riottenendo, asintoticamente, l'andamento del campo magnetico di monopolo.\\

Questa soluzione presenta però ancora alcune problematiche. Se si prova a calcolare
il flusso di questo campo su una superficie chiusa, si ottiene zero. Inoltre, si
hanno problemi di definizione dell'energia della configurazione.\\

L'accoppiamento del campo di gauge con 3 campi scalari e il meccanismo di
rottura spontanea della simmetria risolveranno questi probemi.
%------------------------------------------------------------------------%
